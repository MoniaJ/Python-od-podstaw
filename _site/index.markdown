## Cześć! 🎈

Witaj na warsztatach Python od podstaw. 

Mamy nadzieję, że te zajęcia będą świetnym startem w odkrywaniu programowania! :smile:

**Wymagania wstępnie:**

Uczestnicy warsztatów powinni posiadać podstawową biegłość w obsłudze komputera. Sprawnie poruszać się po strukturze plików i folderów na własnym systemie operacyjnym. Wcześniejsza znajomość języków programowania nie jest wymagana.

## Dlaczego Python? 🧠

Python jest łatwy w użyciu, wydajny i wszechstronny, co czyni go doskonałym wyborem zarówno dla początkujących, jak i ekspertów. Czytelność Pythona czyni go doskonałym pierwszym językiem programowania - pozwala myśleć nad logicznym rozwiązaniem i nie marnować czasu na mylącą składnię.

Python jest używany wszędzie! Do tworzenia aplikacji webowych (Instagram, Netflix), w nauce (BioPython), w robotyce, w analizie danych i w rozwoju Sztucznej Inteligencji

## Czy wiesz, że... 🐍

Język programowania Python powstał pod koniec lat 80, ale po raz pierwszy został wydany w roku 1991. Jego autorem jest Guido van Rossum, który pracował wówczas dla Narodowego Instytutu Badań Matematycznych i Informatycznych w Holandii. Python został stworzony jako następca (wówczas popularnego) języka ABC. Interpreter Pythona został opracowany jako jeden z hobby projektów Guido, a jego nazwa pochodzi od Latającego Cyrku Monty Pythona. 

## Co będziemy robić? 💾

Ten warsztat składa się z kilku kroków. Po zapoznaniu się z konsolą, każdy krok wprowadza nowy aspekt Pythona krok po kroku uczymy się przez zadania.

Brzmi dobrze? Więc zaczynajmy.
